+++
fragment = "content"
weight = 100
#background = ""
categories = ["Lateres", "Senni", "2023"]

title = "Hamina"
#subtitle = ""
title_align = "left"

date = "2023-05-08"
display_date = true

summary = """
Reilut viikko sitten koitti jännittävä päivä; RUK ja AUK2 -valintapäivä. Pitemmittä puheitta, tulin valituksi Maavoimien reserviupseerikurssille numero 262! Wappuviikonloppu lappeen Rannoilla oli valintapäivän jälkeen olikin oikein juhlallinen  myös siitä syystä. Monet Lateresin...

"""

[asset]
image = "image.jpg"

+++

Hamina

Reilut viikko sitten koitti jännittävä päivä; RUK ja AUK2 -valintapäivä. Pitemmittä puheitta, tulin valituksi Maavoimien reserviupseerikurssille numero 262! Wappuviikonloppu lappeen Rannoilla oli valintapäivän jälkeen olikin oikein juhlallinen  myös siitä syystä. Monet Lateresin aktiivit ja muut maanpuolustuksesta kiinnostuneet opiskelijatutut tulivat moikkaamaan ja onnittelemaan, mikä oli todella motivoivaa.

Viimeinen viikko Vekaranjärvellä meni rennosti. Varusteiden palautuksessa oli aikamoista haipakkaa, mutta muuten lähinnä odottelimme lauantaita ja lähtöpäivää. Viimeiset kolme päivää olimme samoissa vaatteissa ja nukuimme makuupusseissa kun kaikki varusteet oli jo palauteltu. Perjantaina kerkesimme vielä Karjalan Prikaatin vuosipäivän paraatiin ja saimme herkutella skapparien kakkukahvien jämillä. :)

Nyt on kolmas päiväni Haminassa. Tulin Vekaranjärveltä RUKiin valittujen linjakavereideni kanssa Tulipatteriin. Minut tullaan kouluttamaan Patteriupseerilinjalla. Myöhemmin Vekaranjärvellä kouluttaudun tarkemmin omaan varsinaiseen sodanajantehtävääni. Alku RUKissa on ollut kiireinen ja orientaatiopainotteinen kuten arvata saattaa. Täysin uusi kaupunki, uudet ihmiset ja uudet rakennukset, tavat ja käytännöt ovat aiheuttaneet pientä koti-ikävää 2. Kenttätykistöpatteriin, mutta onneksi olemme pitäneet tiiviisti yhtä vanhojen linjalaisteni kanssa. Toki tutustuen samalla uusiin ihmisiin. On ollut hauska nähdä mitä mankeleita syntyy, kun ympäri Suomen eri varuskunnista tulleet tekevät asioita omilla tavoillaan.

Hamina ja RUK on hieno paikka. Olemme päässeet päärakennuksella tulojuhlaan, jumalanpalvelukseen ja nimitystilaisuuteen (aliupseerioppilaista upseerioppilaiksi). Varuskunta on kiinteä osa Haminan keskustaa, ja iltavapailla pääsee suoraan kaupungin palveluiden piiriin. Iso ero Vekaranjärvelle, joka on käytännössä metsän keskellä. 

Suuret 14 viikkoa edessä, mutta intoa ja motivaatioa täynnä kohti niitä!

Upseerioppilas Auvinen