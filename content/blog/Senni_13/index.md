+++
fragment = "content"
weight = 100
#background = ""
categories = ["Lateres", "Senni", "2023"]

title = "KURSSIJUHLA"
#subtitle = ""
title_align = "left"

date = "2023-08-01"
display_date = true

summary = """
Lauantaina 30.7. koitti kauan odotettu päivä - RUKin kurssijuhla. Perinteinen juhla järjestetään upseerioppilaiden toimesta aina kurssin loppupuolella. Oppilaat saavat juhlaan avecin joiden kanssa sitten pääsevät juhlimaan. Lisäksi juhlaan osallistuu paljon arvokkaita kutsuvieraita - meillä muunmuassa...

"""

[asset]
image = "senni_13_2.jpg"
+++

KURSSIJUHLA

Lauantaina 30.7. koitti kauan odotettu päivä - RUKin kurssijuhla. Perinteinen juhla järjestetään upseerioppilaiden toimesta aina kurssin loppupuolella. Oppilaat saavat juhlaan avecin joiden kanssa sitten pääsevät juhlimaan. Lisäksi juhlaan osallistuu paljon arvokkaita kutsuvieraita - meillä muunmuassa kenraalimajuri Jukka Jokinen ja kurssin 162 edustaja Jorma Ollila. 

Juhlaa on valmisteltu oppilaskunnan hallituksen toimesta jo koko kesä, mutta loppurutistus tapahtui perjantaina juuri 8 päivän ATAH -harjoituksen jälkeen. Kaikki oppilaat yhdessä rakensivat, somistivat ja harjoittelivat esityksiä. Itse olin osallisena speksissä - huumorinäytelmässä jossa aiheena oli varusmiesten arki RUKissa.

Juhla alkoi keskipäivällä perinteisellä ruusurynnäköllä. Oppilaat ryntäsivät aveciensa luo ruusut suussaan, jonka jälkeen pääsimme viettämään hieman vapaa-aikaa. Ennen ruusurynnäkköä yksi upseerioppilas kosi aveciaan keskellä päärakennuksen kenttää koulunjohtaja eversti Mika Salon juontamana, joka loksautti kyllä suut auki kaikilta. Avec taisi sanoa kyllä. 

Juhlalounaan ja varuskuntaan tutustumisen jälkeen siirryime päärakennuksen maneesiin pääjuhlaan. Maneesin saunamaisissa oloissa seurasimme puheita ja musiikkiesityksiä. Tämän arvokkaamman tilaisuuden jälkeen siirryimme koulun takana sijaitsevaan Bastioni-telttaan vapaamuotoisempaan iltajuhlaan. Iltajuhlassa oli tarjolla juomaa ja ruokaa sekä esiintymässä oli RUKin kurssibändi ja Ahti. 

Bastionin jälkeen palasimme vielä maneesiin katsomaan speksiä. Itse olin lavalla pienessä roolissa, joten sain hupini myös kulisseissa tapahtuvasta koheltamisesta. Speksin jälkeen oli aika hypätä busseihin ja siirtyä Vantaalle asti hotelleihin yöksi. 

Kurssijuhla oli hienoin ja erikoisin palveluspäivä koko intin aikana. On hienoa kun kova kurssilla tehty työ palkitaan yhdellä tälläisellä viikonlopulla jossa vielä viimeisen kerran pääsee irrottelemaan kurssikaverien kanssa. Nyt jäljellä on enää Joha ja kurssi on taputeltu.