+++
fragment = "content"
weight = 100
#background = ""
categories = ["Lateres", "Varustearvostelu", "2023"]

title = "Varustearvostelu: Särmä TST M05 Taistelupaita"
#subtitle = ""
title_align = "left"

date = "2023-10-15"
display_date = true

summary = """
Markkinoiden halvin taistelupaita toimii hyvin kesäisenä ampumaratapäivänä. “Taistelupaita” nimi kuitenkin hämää, sillä tämä tuote soveltuu hieman kehnosti taisteluihin. Paita ei ole palosuojattu, toisin kuin...
"""

[asset]
image = "arvostelu_1.png"

+++

### Varustearvostelu: Särmä TST M05 Taistelupaita

Päivämäärä: 15.10.2023\
Varusteen nimi: Särmä TST M05 Taistelupaita\
PV-yhteensopivuus: Kyllä\
Annettu arvosana: 3/5\
Maksettu hinta: 108e

Sanallinen arvostelu:\
Markkinoiden halvin taistelupaita toimii hyvin kesäisenä ampumaratapäivänä. “Taistelupaita” nimi kuitenkin hämää, sillä tämä tuote soveltuu hieman kehnosti taisteluihin. Paita ei ole palosuojattu, toisin kuin PV/Hakon/Cryen (ja Lekan entinen M05 FR taistelupaita), joten kovin lähelle avotulta tai muita palavia asioita ei kannata mennä. Lisäksi paidan kangas ei tunnu kestävältä, sillä jo ensimmäisen ampumakerran jälkeen taistelupaidan keskivartalossa oli havaittavissa kankaan kulumista. Kahden kertausharjoituksen jälkeen trendin kehitys on jatkunut, ja paidan keskivartalo on melko nuhjuisen näköinen.

Paidan leikkaus on mielestäni onnistunut kaulusta lukuunottamatta. Hihat ovat mielestäni hyvin toteutettu, mutta kaulus on liian lyhyt ja kireä, eikä kangas oikein jousta PV:n taistelupaidalle mukavaan tyypilliseen tapaan. Paita hengittää melko hyvin, joten kaikista kuumimmalle kesäpäivälle paita sopii sinänsä hyvin. Kuitenkin Suomessa nämä päivät ovat rajallisia, joten itse pidän enemmän PV:n taistelupaidan lämpimämmästä keskivartalokankaasta. Liikkeessä pysyessä PV:n taistelupaidalla pystyi olemaan ilman aluskerrastoa jopa -5C asteessa ilman tuulta. Lekan paidalla tulee kylmä +5C asteessa.

Särmä TST M05 Taistelupaita soveltuu hyvin ampumaratapäiville, joilla ei ryömitä pitkiä matkoja ja lämpötilat pysyvät yli +10C asteessa. Hintansa puolesta taistelupaita pesee muut M05 kuosilla valmistetut mennen tullen. Kulutuskestävyys ja kaulus jättävät paljon toivomisen varaa, ja ne olisi Varustelekan helppo korjata, mutta halua tälle ei vielä tunnu löytyvän. -1,5 tähteä kestävyydestä ja -0,5 tähteä kauluksesta.

-- Manu Heiskanen