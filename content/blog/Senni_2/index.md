+++
fragment = "content"
weight = 100
#background = ""
categories = ["Lateres", "Senni", "2023"]

title = "Sennin tokat kuulumiset"
#subtitle = ""
title_align = "left"

date = "2023-01-21"
display_date = true

summary = """
Kolmas palvelusviikko sujui kelin osalta märissä tunnelmissa. Ulkopalveluksissa kylmyys ei niinkään painanut, mutta +2 celsiusastetta yhdistettynä lumisateeseen kasteli varusteet melko hyvin. Vaihtovarusteiden voimin tästäkin selvittiin. Vielä emme päässeet yöpymään maastossa, joten sekin on vielä edessä.

"""

+++

Kolmas palvelusviikko sujui kelin osalta märissä tunnelmissa. Ulkopalveluksissa kylmyys ei niinkään painanut, mutta +2 celsiusastetta yhdistettynä lumisateeseen kasteli varusteet melko hyvin. Vaihtovarusteiden voimin tästäkin selvittiin. Vielä emme päässeet yöpymään maastossa, joten sekin on vielä edessä.

Viikko alkoi ampumaratapäivällä johon oli yhdistetty taisteluvälinekoulutusta. Itselläni ampumiset menivät huomattavasti paremmin kuin ensimmäisellä kerralla, kohdistukset saatiin kuntoon ja etenkin polvelta 50 m ammuntojen tulokset pistivät kyllä hymyilyttämään. Myöhemmin viikolla harjoittelimme kulunvalvontaa, vartiomiehenä toimimista ja voimankäytön perusteita. Itsestäni hauskinta oli puhuttaminen, siinä pääsimme olemaan luovia ja keksimään erilaisia skenaarioita joissa vastapuolen tuli pysäyttää meidät. Yhdessä harjoituksessa tosin olin hieman hätiköivä ja ’’eliminoin’’ yhden ’’keltaisen valtion marjanpoimijan’’ joka ei varsinaisesti uhannut vartiotamme.

Voimankäytön perusteisiin liittyen aloitimme myös lähitaisteluharjotukset sotilaspainin- ja nyrkkeilyn merkeissä. Pääsimmekin tupalaisten kesken hieman mittelemään keskenämme hiekkaisen telttakuivaamon betonilattialle. Hauskaa oli ja mustelmilta ei säästytty. Tällä viikolla mustelmia kertyi tosin myös ensimmäisistä tetsauksista.

Motivaatio on edelleen pysynyt itsellä korkealla ja hyvät hetket ja fiilikset ovat vallinneet mielialaa. Tuvassa välit ovat tiivistyneet entisestään ja olemme päässeet tutustumaan toisiimme kokoajan enemmän. On ollut mielenkiintoista huomata, miten paljon yhteistä voi löytää hyvin eri elämäntilanteissa olevien ihmisten kanssa. Olen siis 24-vuotiaana tupani vanhin alokas. Koko yksikössä tosin on muutamia myös minuakin vanhempia varusmiehiä.

Tällä viikolla olin pari päivää lievässä kuumeessa, jonka sain melko hyvin taltutettua panadolilla. Pieni lenssu tosin vaikutti heti melko selvästi jaksamiseen ja palautumiseen ja askel painoikin vähän enemmän kuin aikaisemmin. Yritin ottaa iltavapailla melko rennosti, enkä muutenkaan harjoituksissa painanut ihan niin täysillä kuin terveenä olisin tehnyt. Nyt lomilla kuitenkin on ollut hyvin taas aikaa valmistautua ja tervehtyä ensi viikon koitoksia varten.
